PROJE ADI
İNGİLİZCE FLASHCARDS UYGULAMASI

HAZIRLAYAN
SEYFETTİN DEGER

TARİH
23.05.2025

İÇİNDEKİLER
1.	PROJE ÖZETİ	3
1.1.	Proje Özeti ve Proje Kapsamı 	3
1.2.	Proje Konusu ve Amacı 	3
2.	TAKIM YAPISI 	4
2.1.	Takım Yapısı ve Görev Dağılımı 	4
3.	ÇÖZÜM ÜRETTİĞİ SORUN / 	4
3.1.	Problem Tanımı ve Literatür Araştırması/Taraması 	4
3.2.	Çözüm Fikri 	4
4.	YÖNTEM VE HEDEF KİTLE 	5
4.1.	İzlenecek Yöntem 	5
4.2.	Hedef Kitle 	5
5.	ÖZGÜNLÜK, UYGULANABİLİRİLİK VE SÜRDÜRÜLEBİLİRLİK TARAFI 	6
5.1.	Özgünlük 	6
5.2.	Uygulanabilirlik ve Sürdürülebilirlik 	6
6.	PROJE TAKVİMİ 	6
6.1.	Proje Takvimi ve İş Paketleri 	6
7.	KAYNAKÇA 	7

1.	PROJE ÖZETİ
1.1.	Proje Özeti ve Proje Kapsamı
İngilizce günümüz dünyasında ortak dil olarak kabul görmüş, her alanda dünya dili olarak kullanılan tek dil olmuştur. 
İşte ben bu projemde İngilizce öğreniminde, öğretim materyalleriyle ilgili boşluğun kelime öğrenme kısmıyla ilgileniyorum. Yabancı dil öğretiminde kelime öğrenmenin önemi oldukça büyüktür. Proje bir eğitsel yazılımdır. Yazılım Java programlama diliyle yazılmıştır. Android Studio platformunda Android mobil cihazlarda çalışacak şekilde tasarlanmıştır. İngilizce ’de en çok kullanılan 5000 kelimeyi öğretmeyi hedefliyorum. Uygulamaya girdiğimizde iki ana kısmın olduğunu görüyoruz. Bunlar Kelime Çalış ve Test bölümleridir. Ayrıca alt kısımda Yedekle ve Geri Yükle butonları yer almaktadır. Kelime Çalış bölümünde kelimeleri telaffuzuyla beraber çalışabiliyoruz. Test bölümünde ise kelimeleri öğrenip öğrenmediğimizi test edebiliyoruz. Yedekle bölümü kelimelerin tamamını yedeklemek içindir, test bölümünde bilinen kelimeler silineceği için kullanıcı orijinal veritabanındaki kelimeleri saklayabilecektir.
Kendim uygulamayı kullandığımda kelimeleri çok daha hızlı öğrendiğimi fark ettim. Geliştirdiğim bu yazılımın İngilizce kelime öğrenme konusunda büyük bir boşluğu dolduracağını düşünüyorum.
1.2.	Proje Konusu ve Amacı
Şu an bulunduğumuz dünyada İngilizce bilmek hem akademik hem de teknik anlamda bizi avantajlı konuma getirecektir. Böylece dünyanın geri kalanı ile iletişime geçebilecek ve bilgi alışverişinde bulunabileceğiz. Bunun yanında herhangi bir alanda (örneğin bilgisayar bilimleri) çalışma yapan birisi İngilizce kaynaklara ne denli ihtiyaç duyulduğunu hemen anlayacaktır. Ben de dil öğretiminde hayati önemi haiz olan kelime öğrenme alanına odaklandım. İşte böyle bir alanda geliştirilecek bir yazılım büyük bir boşluğu dolduracaktır. Çünkü piyasada İngilizcenin kelime öğrenme alanında etkili bir materyale pek rastlayamadım. O yüzden yazılımın amacı İngilizce öğrenmek isteyen herkese öğrenmek istediği kelimeleri en hızlı şekilde kavrayabileceği bir uygulama sunmaktır.

2.	TAKIM YAPISI
2.1.	Takım Yapısı ve Görev Dağılımı
Projeyi kendim yalnız olarak yaptığım için tüm görevleri ben üstlendim.
SAYI	TAKIMDAKİ GÖREVİ								EĞİTİM SEVİYESİ		SINIF				ÜYE ROLÜ
1	Proje fikrinin üretilmesi, projenin tasarlanması ve proje raporunun yazılması	Lisans			Yüksek Lisans Bilimsel Hazırlık	KAPTAN 
3.	ÇÖZÜM ÜRETTİĞİ SORUN / İHTİYAÇ 
3.1.	Problem Tanımı ve Literatür Araştırması/Taraması 
Işık’a göre yabancı dil eğitimi ile ilgili bir sorun da öğretim materyalleri ile ilgilidir. Yabancı dil eğitiminde,  merkez ülkelerin, dil eğitimi ile ilgili her türlü yöntem, teknik ve malzemeyi üreten ve ihraç eden durumunda olmaları ve uydu ülkelerin bunları olduğu gibi kabullenmeleri dil öğretiminde sorunlara neden olmaktadır çünkü uydu ülkeler, kendi ortamlarını, kendi öğrenci ve öğretmen istek ve gereksinimlerini, kendi ülkelerinin politika ve amaçlarını, merkez ülkelerdeki bir araştırmacıya ya da kitap yazarına kıyasla daha iyi bilebilirler ve bu yüzden kendilerine özgün yöntem teknik ve malzemeleri geliştirmeleri gerekir. Ancak bu Türkiye’nin de içinde bulunduğu bu uydu ülkeler kendilerinde yabancı dil öğretim yöntem, teknik ve malzeme üretimde gerekli gücü bulamamışlardır. Sonuç olarak, yabancı dil öğretmenleri merkeze bağımlı, tüketici teknisyen durumunda kalmışlardır (2005). 
Haznedar (2010) Türkiye’de İngilizce öğretim programlarında bütün iyileştirme çabalarına rağmen bugün gelinen noktanın halen parlak olmadığını ileri sürmüş ve bunun nedeni olarak, kalabalık sınıflar ve fiziksel koşulların yetersizliği ile nitelikli öğretmen eğitimi konusundaki açmazlar, dil politikaları ve dil öğretimine yaklaşımlar gibi etkenleri sıralamıştır. Durumun giderek daha da kötüleştiğini dile getirmiştir, çünkü dil politikaları ve çağdaş dil öğretim yaklaşımlarında yanlışlar yapılmakta ve öğrenci sayısı da artmaktadır. Alınan kararlar öğretmenden uzakta alınmakta ve buna rağmen işin temel sorumlusu olarak öğretmen görülmektedir. Bu gidişata dur demenin yolu yabancı dil eğitiminde standartların saptanmasıdır ve bu saptamayı yapacak akademik bir kurula ihtiyaç vardır.
Tüm bu veriler bize İngilizce bilme konusunda ne denli büyük bir boşluk olduğunu göstermektedir.
3.2.	Çözüm Fikri
İngilizce öğreniminde bu boşluğun özellikle kelime öğrenme kısmına kapsamlı bir çözüm olarak ben de İngilizce öğrenimine katkı sağlamak için en çok ihtiyaç duyacağımız 5000 civarında kelimenin hem telaffuzunu hem anlamını hem cümle içinde kullanımı oyunlaştırarak öğreten bir uygulama geliştiriyorum. Tecrübelerime göre kelime öğrenirken hem telaffuzunu işitmek hem cümle içinde kullanımını görerek gerçek hayatta nasıl kullanılacağını anlamak hem de test yoluyla kelimeyi pekiştirmek en verimli yöntemlerden biridir. Oyunlaştırmak ise sıkıcılığı en aza indirmek içindir. Uygulama kelimeleri hem çalışmanızı hem de çalıştığınız kelimeleri öğrenip öğrenmediğimizi test ediyor. 

4.	YÖNTEM VE HEDEF KİTLE
4.1.	İzlenecek Yöntem
Projemi diğer bir deyişle yazılımımı geliştirirken Waterfall(Şelale) Yazılım Geliştirme modeline uygun olarak şekillendirdim. 
Yazılım geliştirmenin neredeyse yarısı hata ayıklama ve problem çözme olduğu için aşağıdaki problem çözme yaklaşımlarını prensip edindim.
İhtiyaç Analizi yaparken amaç ve giriş kısmında yazdığımız gerekçeleri göz önüne alarak böyle bir yazılıma ne kadar ihtiyaç duyulduğunu beyan etmiştim.
Tasarım aşamasında ise bir nevi plan yaptım ve hangi işleri yapacağımı yazıya döktüm. 
 İlk giriş kısmında kullanıcı adını soran bir ekran, kullanıcı girişinden sonra ana ekranda “Kelime Çalış” ve “Test” başlıklı iki adet buton ayrıca “Yedekle” ve “Geri Yükle” adlarında iki adet veritabanı butonu yer almaktadır.
Geliştirme aşamasında ise tasarladığım(planladığımız) programı bilgisayar ortamında hayata geçirdim. İşin en zorlu kısmı bu kısım idi. Kodlarımı Android Studio uygulamasında yazdım. 
Test aşamasında ise Yazılım geliştirme işi bitince yazılımı kullanıp bir hata olup olmadığını test ettim. 
Bakım aşamasında ise yazılımı vaktimiz ölçüsünde güzelleştirmeye çalıştım.

4.2.	Hedef Kitle
İngilizce öğrenmeyi hedef haline getirmiş herkes yaş sınırlaması olmaksızın okuduğunu anlayabiliyorsa hedef kitleme dâhildir.
5.	ÖZGÜNLÜK, UYGULANABİLİRİLİK VE SÜRDÜRÜLEBİLİRLİK TARAFI
5.1.	Özgünlük
Geliştirdiğim yazılımın benzerine rastlamış değilim. Zaten rastlamış olsaydım böyle bir yazılım geliştirmeye lüzum görmez onu kullanırdım. Tamamen kendi düşüncelerimden ve ihtiyaçlarımdan ilham alarak böyle bir yazılım tasarlamayı kararlaştırdım.
5.2.	Uygulanabilirlik ve Sürdürülebilirlik 
Proje bir yazılım olduğu için uygulanması oldukça kolaydır. Bir bilgisayara sahip olan herkes bu uygulamayı kullanabilir ve hayatına olan yansımalarını görebilir.
Sürdürülebilirlik konusunda ise uygulamayı daha da geliştirmeyi planlıyorum. Örneğin değişik kelime ezberleme yöntemlerinden olan kelimeyi resim ile birlikte verme, kelime ile beraber kelimeyi akılda kalıcı hale getiren bir hikaye uydurma gibi yöntemler mevcuttur. Eğer yazılımın kelime öğrenme konusunda yeterli gelmediği anlaşılırsa adı geçen yöntemlerle yazılımı genişletmeyi düşünüyorum.
6.	PROJE TAKVİMİ
6.1.	Proje Takvimi ve İş Paketleri
İş Paketi No	İŞ PAKETİ ADI 	ALT FAALİYETLER	BAŞLANGIÇ TARİHİ	BİTİŞ TARİHİ
1	İhtiyaç Analizi 		Mart 2025	Mart 2025
2	Literatür Taraması		Mart 2025	Mart 2025
3	Tasarım		Mart 2025	Mart 2025
4	Gerçekleştirim	24 - 30.03.2025
Python Kivy kurulumu ve github’a yükleme 	24.03. 2025 	Haziran 2025
		07 -13.04.2025
Giriş sayfasının tasarlanması		
		14 - 20.04.2025 
Hakkında sayfalarının tasarlanması		
		21 - 27.04.2025 
Main dosyasının hazırlanması		
		28 – 04.05.2025
Anasayfa’nın tasarlanması		
		05 – 11.05.2025
Veritabanına yüklenecek kelime vb. bilgiler için dosyanın hazırlanması		
		12 – 18.05.2025
Kelime öğrenme sayfasının tasarlanması		
		19 – 25.05.2025
Test sayfasının tasarlanması		
		26 – 01.06.2025
Gerekli veritabanı bağlantılarının yapılması		
		02 – 08.06.2025
Son rötuşların yapılması ve projenin bitirilmesi		
5	Test ve Bakım		Haziran 2025	Haziran  2025
6	Proje Raporunun Yazımı		Mart 2025	Haziran 2025

7.	KAYNAKÇA
Işık, A. (2008). Yabancı dil eğitimimizde yanlışlar nereden kaynaklanıyor? Dil ve Dilbilim Çalışmaları Dergisi, 4(2).
Haznedar B. (2010), Türkiye’de Yabancı Dil Eğitimi: Reformlar, Yönelimler ve Öğretmenlerimiz. ICONTE International Conference on New Trends in Education and Their Implications 11-13 November, 2010 Antalya-Turkey.


